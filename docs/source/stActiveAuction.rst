.. _stActiveAuction:

Status: active.auction
======================

Після настання active.auction (+ затримка) у ЦБД з'являється публічне посилання для глядачів аукціону і приватне посилання для кожного учасника у його закритій пропозиції.

Учасник торгів, після отримання цього посилання, переходить за url на свою індивідуальну сторінку і бере участь в Аукціоні. Аукціон проводиться централізовано, у модулі аукціону, який є частиною ЦБД.

Період аукціону: auctionPeriod
------------------------------

Майданчики мають інформувати своїх користувачів про наближення дати старту Аукціону. Якщо після завершення tenderPeriod немає жодного учасника з активною ставкою, Система автоматично переводить процедуру в статус unsuccessful.

Якщо при заведенні процедури Організатор передав `minNumberOfQualifiedBids: 1`  і зареєстровано пропозицію лише одного учасника, то Система автоматично реєструє Учасника як потенційного переможця, і процедура переходить у статус `active.qualification` (аукціон не проводиться).

Якщо зареєстровано більше одного учасника, Система активує модуль аукціону. В Аукціоні можуть брати участь відповідні Учасники, які подали пропозицію із зазначенням суми, яку готові запропонувати на аукціоні. При переході Учасником за посиланням на участь в аукціоні, з’являється дисклеймер з умовами проведення аукціону, з якими Учасник повинен погодитись.  Всі інші користувачі (Організатор та глядачі) мають можливість спостерігати за ходом Аукціону за публічним посиланням, яке оприлюднюється на Майданчиках і публічному порталі. 

На веб-сторінці участі в аукціоні відображаються:
 * номер Аукціону;
 * об’єкт продажу;
 * «Номер Учасника в Аукціоні», що забезпечує анонімність участі;
 * Ціна пропозиції кожного Учасника;
 * час до початку Аукціону і/або ходу Учасника.

.. important:: 
   
   Не можна відкривати один і той же аукціон в декількох вкладках єдиного браузера.

Після старту Аукціону Система робить паузу 5 хвилин для того, щоб Учасники Аукціону ознайомились із послідовністю ходів.

Після завершення паузи Система автоматично оголошує раунд. Процедура здачі майна в оренду проходить із класичним англійським аукціон на підвищення ціни - `open ascending price auction`. Порядок визначається від пропозиції з найнижчою до найвищої ціни, а для пропозицій з однаковими цінами ‒ першим ставку буде здійснювати Учасник, який подав свою пропозицію пізніше за інших Учасників з аналогічним значеннями ціни. Аукціон складається з 3-х раундів алгоритм проведення яких аналогічний. У кожному раунді кожен Учасник протягом 3 хвилин має право підвищити свою попередню пропозицію або залишити ставку без змін. Раунди розділені між собою паузами тривалістю 3 хв кожна.

Якщо Учасник зробив вибір раніше (до закінчення раунду), Система надає йому можливість внести зміни до завершення відведеного часу. 

Якщо Учасник не робив жодних дій, після завершення відведених на подання ставки 3 хвилин Система приймає зазначену раніше пропозицію та передає хід наступному Учаснику. Після того, як всі Учасники зробили пропозиції в раунді, Система робить паузу 3 хвилини і оголошує наступний раунд. 

По закінченню аукціону, відбувається оголошення результатів аукціону: розкриваються імена учасників, а результати передаються у ЦБД.
